---
layout: home
limit: 10
show_excerpts: true
entries_layout: list
---
> todo es según el color del cristal con que se mira[^1]

Nel percepire il mondo in cui siamo la tecnologia fa da lente e, mentre focalizza, interferisce con esso deformandolo. Lo strumento musicale è la tecnologia del musicista e gli oggetti del mondo -messi in risonanza con una tecnica- sono lo strumento del percussionista: il mondo stesso pensato come strumento modifica dunque la percezione di sé... retroattivamente.  
In breve, sono un percussionista in feedback.

Batterista percussionista, informatico, insegnante. Nel vivere le esperienze musicali e didattiche subisco l'influsso di mondi apparentemente distanti, cercando di unirli in un percorso di ricerca e restituzione continuo, radicato nelle tradizioni popolari e permeabile alle tecnologie, intese come riflessione sull'arte.
Musica nuova, acustica, elettronica, improvvisazione, composizione collettiva sono le coordinate che formano il mondo sonoro in cui mi aggiro e che condivido con le persone con cui studio, suono ed insegno.
  Dal 2021 sono parte del [Laboratorio ElettroAcustico Permanente](https://l-e-a-p.github.io/), dove nascono le idee e le sperimentazioni con gli strumenti a percussione che spesso affluiscono nel mondo di [Lazzaro](https://l-e-a-p.github.io/lazzaro/) e negli altri progetti che curo.
Nell'universo del LEAP ho la possibilità di sviluppare prassi esecutive su strumenti nuovi, come [Tempo](https://github.com/L-E-A-P/giuseppe/blob/main/tempo.md), il timpano elettromagnetico ideato da [Giuseppe Silvi](https://l-e-a-p.github.io/giuseppe/); o sulle sculture sonore di [Fabio Giorgi Alberti](https://www.instagram.com/fabiogiorgialberti/) e [Pablo Barreiro](https://www.instagram.com/pablo_barreiro_art/).
  Queste ricerche su timbri e risonanze mi hanno portato all'utilizzo di strumenti personalizzati per la didattica della musica d'insieme, nei laboratori per bambini e ragazzi in età scolare e pre-scolare.
  Altre *confederazioni* di strumenti musicali con origini lontane vengono utilizzate nel gruppo di sperimentazione di danza e musica con [Renato Ferreira](https://renatomusica.wordpress.com), [Marta Sponzilli](https://martasponzilli.blogspot.com/) e [Claudia Pelliccia](https://www.facebook.com/claudia.pelliccia.946).
  La ricerca strumentale si alimenta con lo studio e la messa in scena del repertorio solistico acustico ed elettroacustico per percussioni, tra cui The King of Denmark (1964, Morton Feldman), Mobile Locale (1991, Michelangelo Lupone), Libra (1991, Mauro Cardi), Ripercussioni (2015, Giuseppe Silvi).

[^1]: Rubén Blades, [Según El Color, da Metiendo Mano, 1977](https://www.youtube.com/watch?v=1i5msD9kHFc)
